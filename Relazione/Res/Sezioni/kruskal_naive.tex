\section{Algoritmo di Kruskal con implementazione ``naive''}\label{kruskal_naive}

\begin{lstlisting}[mathescape=true]
KRUSKAL (G)
A = $\emptyset$
sort edges of G by cost
for each edge e, in non decreasing order of cost do
	if A $\cup$ {e} is acyclic then
		A = A $\cup$ {e}
return A	
\end{lstlisting}

Kruskal ``naive'' è un algoritmo \textit{greedy} che non utilizza particolari strutture dati e che costruisce un MST aggiungendo ad ogni iterazione un nuovo lato di costo minimo all'insieme $A$, se ciò non comporta il verificarsi di un ciclo.

\subsection{Strutture dati}
	\subsubsection{Graph}\label{kruskal_naive_graph}
	L'oggetto \textit{Graph} contiene le informazioni relative ad un grafo con:
	\begin{itemize}
		\item \texttt{\textbf{n}}: campo dati che indica numero di vertici;
		\item \texttt{\textbf{Le}}: campo dati che contiene la lista degli archi;
		\item \texttt{\textbf{adj}}: campo dati che contiene le liste di adiacenza tramite un dizionario;
		\item \texttt{\textbf{addEdge(u, v)}}: metodo che dati due vertici in input ne aggiunge il collegamento nelle liste di adiacenza di entrambi i vertici;
		\item \texttt{isConnected(s, t)}: metodo che dati due vertici in input ritorna \texttt{True} se essi sono connessi o \texttt{False} se non lo sono;
		\item \texttt{buildGraph(input)}: metodo che dato in input il file che contiene la struttura di un grafo suddiviso per linee costruisce un oggetto \texttt{Graph()}.
	\end{itemize} 

	\subsubsection{Edge}\label{kruskal_naive_edge}
		L'oggetto \textit{Edge} contiene le informazioni relative ad un arco:
		\begin{itemize}
			\item \texttt{\textbf{v1}}: vertice di partenza;
			\item \texttt{\textbf{v2}}: vertice di arrivo;
			\item \texttt{\textbf{weight}}: peso dell'arco.
		\end{itemize}
		\textbf{N.B.} Non vi è una vera e propria distinzione tra vertice di partenza e vertice di arrivo dato che il grafo non è orientato.

\subsection{Implementazione}
	La soluzione del problema è stata implementata nel seguente modo:
	\begin{itemize}
		\item Viene inizializzato il grafo $G$ attraverso il costruttore \texttt{Graph()}, al quale viene passato in input il numero di vertici estratti dalla prima riga del file di input in formato \texttt{.txt};
		\item Viene costruito il grafo $G$ tramite il metodo \texttt{buildGraph()}, al quale viene passato il grafo di input come parametro. 
		La funzione, per ogni tripla ($vertice_1\_arco_i$, $vertice_2\_arco_i$, $peso\_arco_i$) in input, aggiorna le liste di adiacenza di entrambi i vertici attraverso il metodo \texttt{addEdge()} ed inserisce l'oggetto arco nella lista degli archi; 
		\item Una volta creato il grafo, esso viene fornito come input all'algoritmo \texttt{Kruskal} che esegue i seguenti passi:
		\begin{enumerate}
			\item Viene inizializzato il grafo $A$ con lo stesso numero di vertici del grafo di input. 
			Esso ha lo scopo di tenere traccia degli archi aggiunti al MST;
			\item Viene ordinata la lista contenente gli archi del grafo di input in maniera crescente in base al peso attraverso l'algoritmo \textit{MergeSort};
			\item Per ogni arco viene verificato, attraverso il metodo \texttt{isConnected()} della classe \texttt{Graph}, che la sua aggiunta al grafo $A$ non porti alla creazione di un ciclo all'interno del medesimo grafo e, in caso positivo, l'arco viene aggiunto all'insieme $A$. 
			In questo caso l'algoritmo non verifica la non presenza di un ciclo, ma verifica che non ci sia già un cammino che collega i due vertici in input, in quanto se così fosse l'aggiunta di un ulteriore cammino andrebbe sicuramente a costituire un ciclo in quel grafo. 
			Il metodo \texttt{isConnected()} è stato implementato con una variante iterativa di una \textit{BFS} che, dati in input due nodi $s$ e $t$, inizialmente considera tutti i vertici, a parte quello di partenza $s$, come non visitati e, tramite l'utilizzo di una coda, vengono man mano visitati i nodi adiacenti fino ad arrivare al nodo $t$, se questo è raggiungibile da $s$. 
			Per ottimizzare l'algoritmo è possibile fermare il ciclo quando $A$ contiene $n-1$ lati, dove $n$ indica il numero di vertici.
		\end{enumerate}
	\end{itemize}

\subsection{Complessità}
	La complessità dell'algoritmo è $O(mn)$, dove $m$ indica il numero totale di archi e $n$ il numero totale di vertici:
	\begin{itemize}
		\item L'ordinamento degli archi in base al peso viene eseguito con l'algoritmo MergeSort che ha complessità $O(m\log(m))$;
		\item Il ciclo \texttt{for} viene eseguito in $O(m)$ iterazioni, ma è possibile fermare il ciclo quando l'insieme $A$ raggiunge $n-1$ lati. 
		Ad ogni iterazione viene chiamata la funzione \texttt{isConnected()} per verificare se il lato in esame può essere aggiunto alla soluzione che ha complessità lineare nel numero di vertici $O(n)$.
	\end{itemize}

\pagebreak